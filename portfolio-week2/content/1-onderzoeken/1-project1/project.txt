Title: Julius van der Werf

----

Year: 2018

----

Category: onderzoeken

----

Text: 

Mijn grootste project tijdens mijn stage is voor Julius van der Werf geweest. Ongeveer op de helft van mijn stage heb ik te horen gekregen dat ik veel kan gaan betekenen voor dit project. Julius van der Werf is een tegelgroothandelaar en zij hebben ongeveer 20% van de tegels die in Nederland te koop zijn geleverd aan showrooms. Zij hebben ons benaderd om deze branche eens onder de loop te nemen wat technologie betreft. Vanwege een systeem van de concurrent zijn ze wakker geschud en willen ze graag een tool ontwikkelen die het verkoopproces stimuleert in de showrooms. Een product wat Julius van der Werf kan verkopen aan hun winkels (de showrooms) wie het vervolgens gebruiken in hun showrooms ter ondersteuning van het koopproces van de consument. Een spannende en uitdagende klus! Aan mij de taak om me hier in te verdiepen en aan te geven hoe we dit project gaan aanpakken. 

Voor ik in dit project betrokken werd, zijn er wel al wat afspraken gemaakt. Jasper is met een concept voorstel gekomen. Ik heb voorgesteld om dit concept te gaan valideren aan de hand van een onderzoek. Hier gingen zij mee akkoord. 

Op 28 november ben ik met Jasper richting Sneek gegaan om ons plan voor fase één te presenteren.  Dit heb ik mogen presenteren aan de drie directeuren. Ze kwamen met goede feedback terug en Jasper was zeer tevreden met hoe de presentatie was gegaan. Erg leuk om te horen en dat werkt ook motiverend! 

We hebben na die meeting een GO gekregen om verder te gaan aan dit project. Ik mocht de aanpak gaan verzinnen voor de eerste fase. Aan de hand van een plan van aanpak ben ik geen bekijken wat we precies moeten gaan doen. Dit heb ik uitgewerkt in zowel een presentatievorm als een document. Beiden zijn opgestuurd naar Julius van der Werf en eind december hebben we daarvoor toestemming gekregen. Ik had een onderzoeksplan opgezet en aan de hand daarvan ben ik een studententeam gaan samenstellen om mee op pad te gaan. Een week lang interviewen en observeren bij showrooms door heel Nederland verspreid. Super gaaf om te regelen, maar ook behoorlijk stresvol moet ik achteraf bekennen. De week zelf verliep met vallen en opstaan. Het was best lastig om tot de kern van een interview te blijven en niet mee te gaan in de afwijkende onderwerpen. Uiteindelijk heb ik de week afgerond met mooie resultaten en ben ik in mijn laatste week van mijn stage deze gegevens gaan analyseren. Ook hier heb ik een presentatie gemaakt met daarbij een ondersteunend schriftelijk document. Dit gaat woensdag 24 januari gepresenteerd worden. Ik ben heel erg benieuwd!